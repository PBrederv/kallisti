---
title: Een verzameling van ideeën, gedachten en dingen die ik heb geleerd
date: 2025-02-12
draft: false
tags:
---

Als je dit hebt gevonden, heb je goed gezocht. Of het is toeval. In ieder geval, _je bent er_.

Dit is mijn [digitale tuin.](https://maggieappleton.com/garden-history) Dat is een soort combinatie van een blog, een wiki en aantekeningen. Nou ja, de titel van deze pagina zegt eigenlijk alles. Er zit een hele filosofie achter, een heel reeks ideeën over hoe we omgaan met het web en wat we denken en leren. Voor mij is het echter vooral een experiment, een oefening in verschillende dingen. Vooral in het laten gaan van perfectionisme en het openbaar maken van wat er in mijn hoofd omgaat.

## Waarom dan geen blog?

Juist omdat een blog chronologisch is, lineair en vraagt om artikelen die _af_ zijn. Hier zet ik gewoon gedachten neer, en ideeën en dingen die ik geleerd heb. Ik kan ze aan elkaar linken, heen en weer springen en ze zo laten groeien. Misschien worden het dan andere dingen - liedjes, blogs, of wat dan ook. Dingen die af genoeg zijn.

Om in termen van een tuin te spreken: hier plant ik zaadjes, die misschien boompjes worden en uiteindelijk vruchten kunnen voortbrengen. En als dat niet gebeurt, dan is dat ook goed.

## En waarom doe je dat niet offline?

Dat is deel van het experiment: _learning in public_ noemen ze dat. En het is niet helemaal openbaar. Als je dit leest heb ik je een link gegeven of ben je hier toevallig. Ik hang het niet aan de grote klok, maar doe het toch in het openbaar. Dat is deel van het leerproces.

Dus nu je hier toch bent: voel je welkom, klik op wat links, lees wat.
